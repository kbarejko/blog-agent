## Ochrona danych osobowych klientów

Każdy sklep internetowy to kopalnia wrażliwych informacji. Imiona, nazwiska, adresy, telefony, historia zakupów – wszystko, co potrzebne do kradzieży tożsamości. RODO nie powstało przypadkowo. To odpowiedź na epidemię nadużyć, która szalała w internecie przez lata.

### Minimalizacja zbieranych danych

Sklepy często gromadzą dane "na wszelki wypadek". Druga linia adresu, gdy większość klientów jej nie potrzebuje. Numer telefonu do konta, które służy tylko do newslettera. Data urodzenia do profilu, gdy sklep nie oferuje rabatów urodzinowych.

Każda dodatkowa informacja to dodatkowe ryzyko. Więcej danych do ochrony, większa odpowiedzialność prawna, wyższe kary w razie wycieku. RODO wprowadza zasadę minimalizacji nie bez powodu.

Anonimizacja statystyk to kolejny krok. Google Analytics potrafi pokazać trendy zakupowe bez ujawniania, kto konkretnie kupił co i kiedy. Systemy CRM mogą analizować zachowania segmentów klientów bez przechowywania pełnych profili.

Regularne usuwanie starych danych brzmi prosto, ale wymaga przemyślanej strategii. Niektóre informacje muszą być przechowywane przez lata – wymogi podatkowe, gwarancje, reklamacje. Inne można skasować po zakończeniu transakcji.

### Zarządzenie dostępem

Kto w sklepie ma dostęp do danych klientów? Właściciel, kierownik, pracownik obsługi, księgowa, programista? Lista rośnie niezauważalnie. Każda dodatkowa osoba to potencjalne źródło wycieku.

Uwierzytelnianie wieloskładnikowe dla administratorów to absolutne minimum. Hasło plus kod z telefonu albo aplikacja Google Authenticator. Zajmuje dodatkowe 10 sekund przy logowaniu. Może uratować cały biznes.

Klienci też potrzebują opcji 2FA. Nie wszyscy skorzystają, ale ci najbardziej świadomi docenią dodatkową ochronę. Szczególnie VIP-owie z wysokimi limitami lub zapisanymi kartami.

Zasada najmniejszych uprawnień oznacza, że pracownik obsługi nie potrzebuuje dostępu do statystyk sprzedaży. Księgowa nie musi widzieć haseł administratorów. Freelancer od SEO nie powinien mieć dostępu do bazy klientów.

Audyt uprawnień co sześć miesięcy eliminuje "martwe konta". Były pracownik, współpracownik po zakończeniu projektu, testowe konta utworzone miesiące temu. Każde nieaktywne konto to potencjalny backdoor dla przestępców.

Czasowe konta dla zewnętrznych współpracowników to standard w większych firmach. Dostęp na tydzień, miesiąc, czas trwania projektu. Automatyczne wylogowanie po określonym okresie. Bez konieczności pamiętania o manualnym usuwaniu dostępów.